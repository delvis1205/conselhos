## Što je ovo?

Paaa...

Puno sam naučio o vezama u zadnjih nekoliko godina, bilo putem iskustva, knjiga, članaka ili [podcasta], pa bih htio podijeliti to znanje, jer bih volio da sam neke stvari znao prije. Dakle, ako imaš neki ljubavni problem, slobodno se javi klikom na gumb gore desno, rado ću pomoći ;)

## Ti se šališ?

Čak i ne :D

Ne volim rješavati logičke zagonetke ili sudoku, ali volim rješavati ljubavne (i seksualne) probleme. Oduvijek sam htio probati to kao hobi, pa eto mi prilike :)

Usluga je, naravno, besplatna. To je moj eksperiment.

## Ti si neki ljubavni stručnjak?

Ne, ali izgleda da ne moraš biti kvalificiran da daješ savjete, jer je definicija "savjeta":

> preporuka što i kako treba raditi ili kako postupiti u određenom slučaju
>
> <footer>[Hrvatski jezični portal]</footer>

Ipak, moje znanje nije bazirano samo na iskustvu, čitao sam poznate knjige o ljudskoj seksualnosti kao [Sex at Dawn] i [What Do Women Want?] i već nekoliko godina slušam podcast [Savage Lovecast], gdje često razni stručnjaci govore o istraživanjima na području ljudske seksualnosti.

Mislim da je fizički dio veze <strong>jednako</strong> bitan kao i emocionalni. Odgojeni smo s idejom da “seks nije toliko bitan” i da se na njemu “uvijek može poraditi”, negirajući da postoji nešto što se zove <em>nekompatibilnost</em> i da je ponekad najbolje potražiti drugu osobu s kojom ćeš biti sretniji uz puno manje truda.

## Što mogu očekivati?

Možeš računati na sljedeće:

  - neću te osuđivati
  - poštovat ću tvoju privatnost, razumijem da nije lako povjeriti se nekome
  - potrudit ću se naći rješenje gdje su svi sretni

Što više informacija imam, to ću moći dati bolji savjet.

[podcasta]: https://en.wikipedia.org/wiki/Podcast
[Hrvatski jezični portal]: http://hjp.novi-liber.hr/index.php?show=search_by_id&id=dlZmXhI%3D
[Sex at Dawn]: http://amzn.com/0061707813
[What Do Women Want]: http://amzn.com/0061906093
[Savage Lovecast]: http://www.savagelovecast.com
