---
title: Česta pitanja
id: faq
image:
  path: /images/bio.jpg
  width: 240
  height: 320
description: Puno sam naučio o vezama u zadnjih nekoliko godina, bilo putem iskustva, knjiga, članaka ili podcasta pa bih htio podijeliti to znanje jer bih volio da sam neke stvari znao prije.
redirect_from: /opis/
---

# Česta pitanja

## Što je ovo?

Puno sam naučio o vezama u zadnjih nekoliko godina, bilo putem iskustva, knjiga, članaka ili [podcasta] pa bih htio podijeliti to znanje jer bih volio da sam neke stvari znao prije. Dakle, ako imaš neki ljubavni problem, slobodno se javi klikom na gumb gore desno, rado ću pomoći.

Neki ljudi vole rješavati logičke zagonetke ili sudoku, a ja ljubavne i seksualne probleme. Oduvijek sam htio probati to kao hobi, pa eto mi prilike.

Usluga je, naravno, besplatna. To je moj eksperiment :grin:

## A tko si ti?

Zovem se Matija. Pišem puno na [Facebooku] i [Twitteru] o ljubavi, kodiranju, seksu, feminizmu, umjetnosti, seksizmu, gay pravima itd. Ako me želiš pratiti, bolje na Facebooku jer sam na Twitteru uglavnom geeky i pišem o kodiranju :sweat_smile:

## Ne, ne, tko ti **misliš** da jesi da daješ savjete?

Nisam završio psihologiju niti išta slično. Međutim, definicija savjeta je:

> preporuka što i kako treba raditi ili kako postupiti u određenom slučaju
>
> —[Hrvatski jezični portal]

Dakle, svatko je kvalificiran davati savjete :tada: Ipak, moje se znanje ne temelji samo na iskustvu, puno sam naučio o ljudskoj seksualnosti i vezama iz knjiga poput:

  - [Sex at Dawn: How We Mate, Why We Stray, and What It Means for Modern Relationships][sex-at-dawn],
  - [What Do Women Want?: Adventures in the Science of Female Desire][what-do-women-want],
  - [The Ethical Slut: A Practical Guide to Polyamory, Open Relationships & Other Adventures][the-ethical-slut],
  - [More Than Two: A Practical Guide to Ethical Polyamory][more-than-two].

Isto tako, već nekoliko godina slušam podcast [Savage Lovecast] (koji me inspirirao da pokrenem ovaj projekt), gdje često razni stručnjaci govore o istraživanjima na području ljudske seksualnosti.

## Što ako zbog tvojeg savjeta netko napravi neku glupost?

Kod dijeljenja *savjeta* podrazumijeva se da ga osoba primi sa zrnom soli, isto kao i sve drugo u životu. Kada bismo samo slijepo slušali sve što nam drugi kažu, ljubav bi nam bila najmanji problem :wink:

## Znam ja tebe, ti ćeš mi samo prodavati priče o nemonogamiji!

Oni koji me poznaju, znaju da sam veliki pobornik [nemonogamije][non-monogamy] (toliko da sam čak otvorio i [Facebook grupu][fb-nemonogamija]). Ipak, neću je olako preporučivati jer mi nije cilj nametati svoje stavove, nego riješiti problem. Npr. ako znaš za sebe da puno varaš i ne znaš kako riješiti taj problem, možda ću ti preporučiti da nastaviš biti s drugim partnerima (ako to želiš), ali uz znanje i pristanak svih partnera. Međutim, ako se ustručavaš reći svojem partneru što voliš u krevetu, pa radije tu potrebu zadovoljavaš s drugima (bez znanja tvojeg partnera) i ta vas laž udaljava, preporučit ću ti da radije komuniciraš sa svojim partnerom o tome, ako bi najradije s njime to htio raditi.

[podcasta]: https://en.wikipedia.org/wiki/Podcast
[facebooku]: https://www.facebook.com/silvenon
[twitteru]: https://twitter.com/silvenon
[Hrvatski jezični portal]: http://hjp.novi-liber.hr/index.php?show=search_by_id&id=dlZmXhI%3D
[sex-at-dawn]: http://amzn.com/0061707813
[what-do-women-want]: http://amzn.com/0061906093
[the-ethical-slut]: https://amzn.com/1587613379
[more-than-two]: https://amzn.com/0991399706
[Savage Lovecast]: http://www.savagelovecast.com
[non-monogamy]: https://en.wikipedia.org/wiki/Non-monogamy
[fb-nemonogamija]: https://www.facebook.com/groups/1716998628566147
