---
title: Što je ovo?
id: about
image:
  path: /images/bio.jpg
  width: 240
  height: 320
description: Puno sam naučio o vezama u zadnjih nekoliko godina, bilo putem iskustva, knjiga, članaka ili podcasta pa bih htio podijeliti to znanje jer bih volio da sam neke stvari znao prije.
---

# Što je ovo?

Puno sam naučio o vezama u zadnjih nekoliko godina, bilo putem iskustva, knjiga, članaka ili [podcasta] pa bih htio podijeliti to znanje jer bih volio da sam neke stvari znao prije. Dakle, ako imaš neki ljubavni problem, slobodno se javi klikom na gumb gore desno, rado ću pomoći.

Neki ljudi vole rješavati logičke zagonetke ili sudoku, a ja ljubavne i seksualne probleme. Oduvijek sam htio probati to kao hobi, pa eto mi prilike.

Usluga je, naravno, besplatna. To je moj eksperiment :grin:

![slika mene kako čitam knjigu "What do women want?"]({{ site.baseurl }}/images/bio.jpg){:.img width="240" height="320"}

## Ponešto o meni

Zovem se Matija, završio sam Filozofski fakultet, a sada radim kao web dizajner. Pišem puno na [Facebooku] i [Twitteru] o ljubavi, kodiranju, seksu, feminizmu, umjetnosti, seksizmu, gay pravima itd. Ako me želiš pratiti, bolje na Facebooku jer sam na Twitteru uglavnom geeky i pišem o kodiranju :sweat_smile:

## Moji savjeti

Otkud meni pravo davati savjete? Tko si ja mislim da jesam? Pa, definicija savjeta je:

> preporuka što i kako treba raditi ili kako postupiti u određenom slučaju
>
> —[Hrvatski jezični portal]

Dakle, svatko je kvalificiran dati savjete :tada: Ipak, moje se znanje ne temelji samo na iskustvu, puno sam čitao o ljudskoj seksualnosti i vezama kao [Sex at Dawn], [What Do Women Want?], [More Than Two] itd. te već nekoliko godina slušam podcast [Savage Lovecast] (koji me inspirirao da pokrenem ovaj projekt), gdje često razni stručnjaci govore o istraživanjima na području ljudske seksualnosti.

Vrlo sam posvećen isticanju svega što nas kultura krivo uči o ljubavnim odnosima. Mislim da je fizički dio veze **jednako** bitan kao i emocionalni. Odgojeni smo s idejom da "seks nije toliko bitan" i da se na njemu "uvijek može poraditi", negirajući da postoji nekompatibilnost i da je ponekad najbolje potražiti drugu osobu s kojom ćeš biti sretniji uz puno manje truda.

## Što možeš očekivati

Računaj na sljedeće:

  - dat ću ti konkretan, praktičan savjet,
  - neću te osuđivati,
  - sagledat ću tvoj problem s više strana,
  - potrudit ću se naći rješenje gdje su svi sretni.

Što više informacija imam, to ću moći dati bolji savjet.

[podcasta]: https://en.wikipedia.org/wiki/Podcast
[facebooku]: https://www.facebook.com/matija.marohnic
[twitteru]: https://twitter.com/silvenon
[Hrvatski jezični portal]: http://hjp.novi-liber.hr/index.php?show=search_by_id&id=dlZmXhI%3D
[Sex at Dawn]: http://amzn.com/0061707813
[What Do Women Want?]: http://amzn.com/0061906093
[More Than Two]: https://www.morethantwo.com/
[Savage Lovecast]: http://www.savagelovecast.com
