---
title: Cilj je promjena
---

Razmišljao sam si... Zašto bih ovdje stavljao samo pitanja? Pitanja su mi bila izgovor da ljudima idem na živce sa svojim stavovima, ali mogu to i bez njih! (Čitaj: nitko mi ne piše, i usamljen sam.)

Mislio sam si... kada tražimo stalno onog savršenog partnera, naš cilj je naći super posao i super ženu, da možemo započeti obitelj... ali što onda? Prestaje li tada naš život jer smo našli savršenu osobu? Ne! Naš život se uvijek treba sastojati od promijena, nađemo super partnera, prekinemo s njim jer ipak ne funkcionira, budemo otpušteni s posla i potražimo drugi, pronađemo novi hobi itd. Nama ne bi moglo biti dobro kad nam ne bi bilo loše. Nama su loši dani potrebni kako bismo mogli uživati u životu. Dakle nije nam cilj da nam sve bude savršeno, jer ćemo tada izmišljati probleme iz ničega, samo zato što trebamo imati neke probleme. Nećemo biti sretni jer ćemo to prestati cijeniti.
