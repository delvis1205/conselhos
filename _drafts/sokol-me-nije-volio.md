---
layout: post
title: Sokol me nije volio
---

> Znam da nema smisla da o tome razmišljam, no jednostavno si ne mogu pomoći i često razmišljam o njemu, mada sam uvjerena da se ja njemu ne sviđam. Zapravo ne znam što on misli o meni. I što je najgore, nikad nismo nešto naročito pričali. Mislim da on čak zna da mi se sviđa, nije toliko glup. Najradije bih da mogu prestat mislit na njega. Ubija me što mi se toliko sviđa osoba koju zapravo uopće nije briga za mene. Meni zapravo ne smeta što njega nije briga za mene, smeta mi to što još uvijek osjećam nešto prema njemu iako ga zapravo ne poznajem, osjećam se tako blesavo i bespomoćno kad pomislim na to. Da se bar mogu cijepiti protiv tako glupih emocija :'( I znam da ću bit jako tužna ako doznam da ima curu. Kad smo zadnji put pričali, nije je imao. Al to je zapravo nebitno. Čini mi se da nisam njegov tip, iako imamo nekoliko zajedničkih stvari. Kad smo jednom bili nasamo, imala sam dojam da mu nisam mrska, da sam mu ok. Ja stvarno ne znam što bih. Kad sam s drugima dok je on prisutan, nastojim bit što hladnija. Mrzim otvoreno pokazivat osjećaje. Ja čak ni ne znam zašto mi se on toliko sviđa. Pretpostavljam da je razlog to što ga doživljavam kao ok momka koji voli prirodu i životinje, koji ne sluša cajke, kojem seks nije toliko bitan da bi me tjerao da se osjećam nelagodno, koji bi mi pomogao da se osjećam bolje kad bi mi bilo teško. Kamo sreće da se mogu ispljuskat i naredit si da se otrijeznim i da ostavim i sebe i njega na miru.Pitanje je možda prekonfuzno, no u biti se radi o tome da moje srce govori:"pokušaj nešto, nemoj odustat", dok mi um naređuje:"nemoj ništa pokušavat, valjda bi i on neki k dosad napravio ako konta da mi se sviđa".

Stvarno mi je žao što si tako nesretna :cry:

Ovo dalje govorim s pretpostavkom da si mu otvoreno pokazivala da ti se sviđa, zvala ga van i to. Imam jednu frendicu koja jako dugo čeka jednog dečka jer ima ugrađenu tu ideju da cure ne smiju napraviti prvi korak :disappointed: Ako si mu otvoreno pokazivala da ti se sviđa, onda mu ne moraš još direktno reći da ti se sviđa jer te to može samo još više povrijediti.

Ja sam isto bio nesretno zaljubljen i to je kod mene trajalo toliko dugo da me sram uopće priznati. Stalno bi mi bilo teško izlaziti s drugima jer bih se osjećao kao da gubim šanse s njom. Mislim da svatko ima svoj način za izvući se iz toga. Moj je možda malo teži za shvatiti drugim ljudima, ali rekao sam si ovo:

> Moj cilj nije prestati ju voljeti, to se nikad neće dogoditi, nego shvatiti da me ljubav prema njoj ne spriječava da volim i druge cure.

I upalilo je, napokon sam se opustio i krenuo dalje. Jer što se više trudiš prestati ga voljeti, to ćeš ga jače voljeti, zar nije život okrutan? :wink:

Bitno je znati da ne postoji *onaj pravi*, jer to znači da u **3.5 milijardi** muškaraca ima samo jedan za tebe, što je dosta deprimirajuća pomisao jer onda trebaš imati puno sreće da ga nađeš (osim ako vjeruješ u sudbinu). Na svijetu ima puno *onih pravih* koji su jednako dobri i bolji za tebe od tog dečka, ali teško ćeš ih naći ako si ovako paralizirana :confused:

Moj savjet je da primjetiš kako je lijepo što nekog toliko voliš jer to pokazuje da si sposobna isto toliko voljeti i nekog drugog. Probaj izlaziti s drugim dečkima, nemoj se osjećati da ga time iznevjeruješ ili (još gore) varaš, ovaj dečko neće nigdje pobjeći ako te doista želi, dok god se nastaviš družiti s njim i pokazivati mu da ti je drag. Nemoj dopustiti da te ljubav prema njemu koči i čini nesretnom :heart:
