---
title: Komunikacija
---

Svatko tko je imalo čitao ili razgovarao o vezama je sigurno čuo da je komunikacija važna za uspješnu vezu. Nekima je sigurno već pomalo zlo od toga, ali taj je savjet sveprisutan zbog razloga. U ovoj objavi želim objasniti koje su prednosti komunikacije i kako mi je potpuna iskrena komunikacija poboljšala kvalitetu veza.

Što znači iskrena komunikacija? To ne znači da kažemo partneru da mu grozno stoje te hlače, tako ćemo ga samo povrijediti i nećemo ništa postići. Ali mogli bismo mu reći da nam ne paše što nas ne upoznaje sa svojim prijateljima, nego mi to sami moramo.

Iskrenom komunikacijom preuzimamo odgovornost za našu sreću, te prestajemo trpiti stvari koje nam ne paše.
