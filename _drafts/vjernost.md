---
title: Vjernost, odanost, predanost
description: U kontekstu romatničnih veza pojmovi poput "vjernost", "odanost" i "predanost" su često samo plemeniti nazivi za seksualnu ekskluzivnost. Problem kod uporabe takvih riječi je što im je značenje vrlo labavo i sklono manipulaciji.
---

U kontekstu romatničnih veza, pojmovi poput "vjernost", "odanost" i "predanost" su često samo plemeniti nazivi za seksualnu ekskluzivnost. Problem kod uporabe takvih riječi u ovom slučaju je što im je značenje vrlo labavo i sklono manipulaciji.

Npr. rečenica "on je bio nevjeran" u sebi sadrži dvije informacije:

  1. on je spavao s nekim drugim
  2. ja smatram da je to nemoralno

Za prvu informaciju čak niti nismo sigurni, jer svaka osoba ima drugačiju definiciju prijevare. Je li to gledanje pornografije? Flertovanje? Prije se čak i masturbacija smatrala prijevarom! :sweat: Ovisno o tome kako ju definiramo, udio ljudi koji su prevarili se kreće od 26% do 75%. Za nešto što se toliko često događa, mislim da bismo malo trebali ohladiti.

Seksualna ekskluzivnost je stvar dogovora i tiče se samo partnera u toj vezi. Nevjerojatno je koliko si uzimamo za pravo miješati se u tuđe živote kada je u pitanju nevjernost.

Imajmo na umu da su muškarci kroz većinu povijesti praktički imali dozvolu da varaju. Te da monogamija nije imala veze s ljubavlju, nije nastala zbog tog razloga, samo smo joj kasnije pripisali to značenje.

Ljudi se pokaju nakon varanja jer su sad zadovoljili tu potrebu, pa je jako lako reći da su pogriješili i dobiju energiju za očuvati vezu... do sljedećeg puta kad prevare.
