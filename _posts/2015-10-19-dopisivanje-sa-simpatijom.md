---
title: Dopisivanje sa simpatijom
description: Kako da zapocnem dopisivanje sa osobom koja mi se svidja?
---

> Kako da zapocnem dopisivanje sa osobom koja mi se svidja?

Ovisi o okolnostima, ali ovo su neki općeniti savjeti :smile:

Potrudi se saznati nešto o toj osobi (internet je super sredstvo za *stalkanje*, ali ako netko pita, nisi to čuo/la od mene). Pokušaj naći vaše zajedničke interese, tako ćeš imati početne teme za razgovor.

Kako bih započeo razgovor, ja obično smislim neki "izgovor" da počnem pisati toj osobi, da ne budem previše proziran. Ako ste se upoznali prije, pa se sad hoćeš početi dopisivati, možeš ju pitati nešto u stilu "Kako si ono rekla da se zove ona knjiga o kojoj si pričala?" Ali ti počni kako god misliš da je prikladno za vašu situaciju. To može početi na prijateljskoj razini da ne stvoriš pritisak, ne moraš joj odmah izlanuti da ti se sviđa pa se pokriti rukama i nadati najboljem :persevere:

Kada počneš razgovarati, drži se podalje od zatvorenih, konačnih pitanja kao što su "što studiraš" i "imaš li braće/sestara". Osim što zvuče kao intervju, na takva se pitanja brzo odgovori i obično ne vode nikamo, a postoji puno zanimljivjih tema. Smisli neka originalna pitanja ili razmisli koji zanimljivi dio sebe možeš otkriti toj osobi, tako da daješ njoj materijala da te pita nešto.

Ovaj početni dio upoznavanja je vrlo uzbudljiv i zabavan, tako da ti želim sreću, možeš ti to :wink:
