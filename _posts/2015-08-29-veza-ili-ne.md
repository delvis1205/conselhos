---
title: Veza ili ne?
---

> Vec 4 mjeseca mutim s jednim deckom, jako sam ga zavoljela. Pitao m za vezu al nisam pristala jer se bojim da nebi dugo trajalo i od tad je postao cudan prema meni, mislim nije to bilo to vise. Sad prije 2 tjedna si je nasao curu, reko je da nije bas neka veza nego da su vise ovak samo frendovi s povlasticama, i zbaci nakon tog se i dalje vidamo kao da ona ne postoji. S moje strane isto ima jedan decko s kojim si je on dobar i taj decko ga je pitao da li ce se naljutit ako bude imao nesto samnom i rekao je da nezna da je komplicirano sve to, ne razumijem zasto mu je rekao tako nesto ako vec ima tu curu i kao s njom je :/ Molim te da mi das neki savijet sto da napravim, on mi se stvarno svida i da me opet pita za vezu pristala bi ali trebam ponovno doc do njega nekako da bude sve kao prije i da "prekine" s njom.

Nisi mi ostavila email, pa te ne mogu pitati za pojašnjenja, ali što je tu je :smile:

Malo mi je nejasno što za vas znači "veza". Veza ne bi trebala biti nešto za što trebaš eksplicitno pitati, već nešto u što odnos spontano preraste s vremenom. (Isto i s brakom, ali to je druga priča.) Ako te trebao pitati, znači da je vjerojatno bilo prerano za vezu, što potvrđuje tvoja reakcija.

Koliko sam shvatio, sada ste u nekakvom nemonogamnom odnosu gdje svatko od vas ima još jednog partnera sa strane. Ja sam inače zagovaratelj nemonogamije :+1:, ali čini mi se da vama to baš i ne paše. Odnosno, on bi to za sebe, ali ne i za tebe, što nije baš pošteno i vjerojatno je pokazatelj da te želi samo za sebe.

Ako želite imati iskreni odnos, morat ćete početi komunicirati. Jesi mu pokušala reći što osjećaš prema njemu? Ili zbog nekog razloga nisi u poziciji da vodiš takav razgovor s njim? Ja ti savjetujem da mu s vremenom kažeš da bi ti ipak vezu s njim i da ti je žao što si prvi put odbila. Što je najgore što se može dogoditi? Već je pokazao neke osjećaje prema tebi jer je izrazio nelagodu kada je njegov prijatelj bio zainteresiran za tebe.
