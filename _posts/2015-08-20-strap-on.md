---
title: Strap-on
description: U vezi sam već godinu i pol. Mislim da mi je curi postalo dosadno i počela mi je pričati nečem što je meni nezamislivo.
question?: true
redirect_from: /pitanja/strap-on/
---

> U vezi sam već godinu i pol. Mislim da mi je curi postalo dosadno i počela mi je pričati nečem što je meni nezamislivo. Ona bi htjela probati strapon na meni. Pričala mi je o frendici koja je to probala, al ne znam jel to istina. Probala me nagovorit da s prstom, ali nisam bio spreman na to. Previše me podsjeća na gej seks, a meni je to odvratno. Kakav bih ja bio muškarac ako bi joj to pustio? Koja su tvoja iskustva o tome?

Prije svega, vrlo je pohvalno i hrabro što se raspituješ o tome umjesto da samo odbaciš njezinu želju. Znam kako ta seksualna aktivnost muškarcima isprva zvuči.

Osobno nisam probao, ali sam dobro upoznat s postupkom. Taj se seksualni čin zove *[pegging]* i prilično je normalan u SAD-u, ali tu se baš i ne priča o tome. Prva (i netočna) asocijacija koju si imao vjerojatno je "poniženje" ili "gay", ali tvoja cura to želi probati zato što ju pali, pa vam preporučujem da probate. To nije nimalo gay i ne čini te manje muževnim. Razlog zašto taj čin uopće može pružiti užitak je taj što se iz tog smjera stimulira prostata.

Ovdje muškarci trebaju prevladati 2 barijere:

  1. asocirati anus s užitkom
  2. naviknuti se na penetraciju

Riješavaj ih vrlo postupno. Prvo sam, a onda s curom, jer ćeš se teško uz nju moći opustiti ako nemaš nikakvog iskustva da ti to uopće paše. To je isto kao kad cura koja nikad nije masturbirala očekuje od dečka da je zadovolji; kako će kad ne zna ni ona sama? :astonished:

Također, trebaš koristiti puno lubrikanta, trebaš paziti da se ne ozlijediš jer to može biti jako nezgodno. Nako što si malo prepipaš to mjesto, vrijeme je da probaš [butt plug]. (Ako ti je cura prava, ona će ti ga kupiti jer to radiš radi nje :wink:) Vrlo ga polako stavi, uz puno lubrikanta, i vjerojatno će ti osjećaj isprva biti vrlo čudan. Kad bude unutra neko vrijeme možeš pokušati masturbirati (sprijeda) pa bi tijekom orgazma trebao osjetiti dodatni užitak na području prostate.

Ako ti se to svidi, znači da si uspio to područje asocirati s užitkom i spreman si da daš curi da se igra. Sretno!

[pegging]: https://en.wikipedia.org/w/index.php?title=Pegging_(sexual_practice)&oldid=672052550
[butt plug]: https://en.wikipedia.org/w/index.php?title=Butt_plug&oldid=675984458
