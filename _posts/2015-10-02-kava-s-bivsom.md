---
title: Kava s bivšom
description: Za koji dan idem sa bivšom ljubavi na kavu. Bili smo vise godina zajedno. Imali smo miran prekid. Kako da se postavim i kako da se ponašam tijekom te kave?
---

> Zdravo.
>
> Za koji dan idem sa bivšom ljubavi na kavu. Bili smo vise godina zajedno. Imali smo miran prekid. Moje pitanje glasi: Kako da se postavim i kako da se ponašam tijekom te kave?

Prije svega, htio bih vam čestitati na 3 stvari:

  1. Što ste poduzeli nešto u vezi svoje nesretnosti. Mislim da se prekidanje treba slaviti isto kao i sklapanje veze, jer to znači da ste se aktivno izborili za svoju sreću. Neki ljudi čak odu i u obrnutom smjeru i vjenčaju se :ring: nadajući se da će im tako veza biti uspješnija :unamused:

  2. Što ste prekinuli mirno, a ne bacajući posuđe jedno na drugo. Na vrijeme ste shvatili da niste sretni i da veza neće funkcionirati, umjesto da ste se predugo trudili i razvili prijezir jedno prema drugome.

  3. Što ste u dobrim odnosima, to je znak zrelosti. Postoji mit da trebaš mrziti svoje bivše partnere, što je totalno sranje.

Postavi se prema njoj kao što bi se postavio prema prijateljici. Možda to neće biti u potpunosti moguće jer imate tu prošlost, pa će biti malo nelagodno :sweat_smile: Možete to ublažiti tako da oboje primjetite da je situacija malo nelagodna, ali to ne bi trebalo biti ništa strašno jer ste si dobri.

Jedna stvar koju mislim da treba izbjeći je pričanje o svojim novim vezama (ako se viđaš s nekim). Ne razumijem zašto se neki ljudi imaju potrebu dokazivati pred bivšima, to je samo nepotreban rizik. Imao novu vezu ili nemao nije pokazatelj da si krenuo dalje, zapravo bi nabijanje toga na nos bivšoj bio pokazatelj da nisi.

Budi ono što jesi, ne moraš se nikako postaviti. Siguran sam da će proći super, sretno :+1:
