---
title: Prekid ≠ neuspjeh
description: Imala sam tj. mislila sam da imam savršenu vezu u kojoj sam voljela i bila voljena. Bio mi je sve, pričali smo o zarukama i braku, no na kraju sve je palo u vodu.
question?: true
redirect_from: /pitanja/prekid-nije-neuspjeh/
---

> Pozdrav :)
>
> Imala sam tj. mislila sam da imam savršenu vezu u kojoj sam voljela i bila voljena. Bio mi je sve, pričali smo o zarukama i braku, no na kraju sve je palo u vodu. Mjesec dana želi prekinuti samnom, no svaki put na kraju zažali i ispriča mi se. Sve do nedavno kad mi je prekipjelo jer ne želim više biti povrijeđena. Rekao [je] da me ostavlja, bez riječi sam otišla. Od tada ne osjećam ništa, ne plačem, ne kajem se. Sasvim sam ravnodušna. Razlog mu je to što me više "ne voli". Što misliš, je li moguće nakon 2 godine da zbilja ne voliš? Je li moguće da sam 2 godine živjela u lažima? Btw prije sveg tog lošeg, nikad mu nije palo na pamet da me ostavi i bio je zbilja predobar.

Žao mi je što ti je teško :confused: Ne razumijem zašto mnogi ljudi vezu smatraju propalom samo zato što je završila i cijelo to vrijeme smatraju potraćenim iako im je bilo lijepo. Taj princip ne primjenjujemo ni na što drugo, npr. kada se uselimo u neki stan i nakon nekog vremena nam on više ne paše, pa se preselimo, ne smatramo da smo pogriješili što smo uopće odabrali prethodni stan. Naš zadatak ne bi trebao biti naći savršenu osobu. To je nešto nad čime nemamo kontrole, stoga bismo trebali uživati u svim lijepim razdobljima čak i ako njima dođe kraj.

Znam da je prekid duge veze jako bolan, pogotovo kad nisi ti ona koja je prekinula. Teško je nadomjestiti tu prazninu jer je on bio velik dio tvog života. Treba proći određeno vrijeme, kod nekih ljudi to traje mjesec dana, a kod drugih više. Preporučujem da se družiš s ljudima koje voliš i radiš ono što te veseli. Nakon nekog vremena prestat ćeš osjećati prazninu i shvatit ćeš da život ide dalje.

Što se tiče njegovih osjećaja, nemoj previše razbijati glavu time. Nemoj misliti da ti je on lagao dvije godine. Volio te, zato je i htio biti s tobom, a kada je shvatio da mu veza više ne odgovara, pokušao ju je prekinuti. Bio je iskren s tobom i rekao je točno zašto prekida :+1: Znam da je to bilo jako teško čuti, ali nema smisla pokušavati čitati između redaka i previše razmišljati o tome. Dugotrajne veze je teško prekinuti jer smo stekli veliku povezanost s partnerom pa nam se u trenutku prekida čini da ipak griješimo, iako zapravo znamo da je odluka ispravna.

Preporučujem ti da se ne upuštaš u velike analize, uzmi vremena koliko je potrebno da ti to sjedne i da te više ne muči toliko (to vrijeme će doći), pa potraži nekog drugog. Kada se ponovno zaljubiš, zaboravit ćeš kako se tvoj bivši uopće zvao :wink:
