---
title: Manjak samopouzdanja
---

> Paa ovako...imam osjecaj da za nikoga nisam dovoljno dobra. Ne volim svoje ponasanje ni svoj izgled i cesto se osjecam ignorirano i usamljeno, a cak i dobivam komentare na svoju debljinu (s tim da uopce nisam nesto debela). Ocito osjete moju slabost i radi toga me napadaju. Upravo radi toga mi se spustilo samopouzdanje i imam lose misljenje o sebi. Ne znam kako da izadem iz toga jer mislim da nikad nitko nije na mojoj strani a kad je onda mislim da me laze. Zelim vratiti drustvo na staro i osjecati se pozitivno da napokon mogu uci u neku sretnu vezu a ne da me ostavi zbog manjka samopouzdanja.

Potpuno te razumijem. Kad dulje ne uspijevaš u nečemu, znaju se javiti takvi osjećaji, pa uđeš u taj začarani krug gdje ti stvari ne polaze za rukom zbog niskog samopouzdanja, a činjenica da ti ne polaze za rukom narušava ti samopouzdanje :disappointed:

Dobro si primijetila da se tako odnose prema tebi zato što osjete tvoju slabost, ali njihovo je ponašanje na razini osnovne škole i pokazatelj je nesigurnosti. Ljudi koji zajebavaju druge ljude svi odreda liječe svoj manjak samopouzdanja. To možda nije toliko očito na prvi pogled i vjerojatno si to čula puno puta, ali doista je istina :wink:

Rekla si da želiš vratiti svoje društvo na staro, ali ja ti preporučujem da pronađeš novo društvo, to je meni pomoglo. Našao sam društvo koje me poštovalo, prihvaćalo i u kojem sam se osjećao ugodno te sam tek tada shvatio koliko je moje prethodno društvo bilo loše za mene, jer sam ga mogao usporediti s novim. Ponekad ne shvatiš koliko ti je negdje loše dok se ne makneš.

Kako bi stekla više samopouzdanja, važno je i da radiš na sebi. Možeš naći neki hobi, bavi se bilo čime što te zanima. Upravo ćeš tako lakše naći ljude koji dijele tvoje interese i s kojima bi se mogla naći na istoj valnoj duljini :+1:

Svoju trenutačnu situaciju možeš gledati na pozitivan način. To što imaš manjak samopouzdanja motivira te da napreduješ, dok se ljudi s viškom samopouzdanja uljuljkaju i ne trude se biti bolji. Kasnije ćeš biti sretna kad vidiš koliko si samopouzdanja stekla i stvari će se vratiti na svoje, pa ćeš biti spremna i za vezu :sparkling_heart:
