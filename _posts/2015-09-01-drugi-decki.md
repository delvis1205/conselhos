---
title: Drugi dečki
description: Četiri sam godine u vezi s dečkom, dobar je prema meni, i kad je loše i kad je dobro, pun je razumijevanja. No u posljednje vrijeme primjećujem da mi se počinju sviđati drugi dečki, ambiciozniji, sigurniji u sebe, fizički privlačniji.
question?: true
redirect_from: /pitanja/drugi-decki/
---

> Hej,
>
> Četiri sam [godine] u vezi s dečkom, dobar je prema meni, i kad je loše i kad je dobro, pun je razumijevanja. No u posljednje vrijeme primjećujem da mi se počinju sviđati drugi dečki, ambiciozniji, sigurniji u sebe, fizički privlačniji. Osjećam se užasno zbog toga i ne želim ga povrijediti ali ni(znam da je sebično) riskirati da izgubim nekoga tko me (milijun puta dokazano) bezuvjetno voli. Možda je ovo samo faza? Moooolim te pomozi mi, nemam više volje ni za čim.

To što primjećuješ druge dečke je sasvim u redu :innocent: Odgojeni smo s idejom da nam se smije sviđati samo jedna osoba odjednom, u suprotnom nešto nije u redu i to sigurno znači da zapravo ne volimo svog partnera. Ali ta je ideja pogrešna i jedan je od nepotrebnih izvora problema u vezama.

Ipak, način na koji si predstavila problem ostavlja mogućnost da ti tvoj dečko doista nije više privlačan, zato se zapitaj: privlače li te drugi dečki zato što su novi ili zato što doista jesu privlačniji i uspješniji od tvog dečka? Želiš li samo malo promjene i uzbuđenja ili želiš novog dečka? Ovisno o odgovoru, nudim ti jedan od ova dva savjeta:

  1. Ako bi samo htjela isprobati druge dečke, za početak ti savjetujem da se ne osjećaš više krivo :smile: To što osjećaš je potpuno biološki opravdano, ljudi po prirodi nisu monogamna bića, zato nam je toliko teško prakticirati ju. Dopusti si malo nevinog flerta s drugim dečkima da si vratiš energiju. Zatim, ako želiš, možeš se pokušati dogovoriti sa svojim dečkom za [otvorenu vezu]. Postoji šansa da i on to priželjkuje, pa vam to oboma može biti izvrsno rješenje. Znam, vjerojatno je ovog časa teško uopće pojmiti takvo što, ali ako te zanima taj oblik veze, kao literaturu preporučujem [SoloPoly], [Sex at Dawn] i [The Ethical Slut].

  1. Ako ne želiš više biti u vezi sa svojim dečkom, doista nemaš puno izbora. To što te on bezuvjetno voli je jako lijepo, ali voliš li ga ti? **To** je ono što je sada bitno. Nemoj ostati u vezi s njim samo zato što te on voli, tako nećeš biti sretna. Oboje ćete naći nekog drugog isto kao što ste našli jedno drugo :wink:

Možda je posrijedi samo ovo prvo, to jedino ti znaš. Trebaš biti iskrena prema sebi, a onda prema njemu. Što god da odlučiš, zapamti da nije kraj svijeta, vrijeme doista liječi sve rane, isprobao sam :hourglass_flowing_sand:

[otvorenu vezu]: https://en.wikipedia.org/wiki/Open_relationship
[solopoly]: http://solopoly.net/
[sex at dawn]: http://amzn.com/1491512407
[the ethical slut]: http://amzn.com/1587613379
