---
title: Saznanje o partneru koje ne možemo više odsaznati
redirect_from: /pitanja/bondage-porn/
---

> Hej,
>
> U sretnoj sam vezi s dečkom već 2,5 godine, ali sam nedavno slučajno otkrila nešto što me malo uznemirilo i nisam sigurna kako postupiti u vezi s time. Dakle, vidjela sam na dečkovom laptopu otvorenu stranicu sa porno videom sa ekstremno nasilnim bondage sexom... Sad razmišljam želi li moj dečko ostvariti takve fantazije sa mnom i malo se bojim jer sam imala teško djetinjstvo s nasilnim ocem. Što misliš trebam li prekinuti s njim? Tenks!

Stvarno mi je žao zbog tvojeg djetinjstva :cry: Ali ne mislim da imaš razloga za brigu zbog pornića kojeg tvoj dečko gleda.

Većina ljudi nema ni želju ni namjeru provesti većinu onoga što vide u pornićima, npr. mnoge heteroseksualne cure gledaju lezbijske porniće radi određenog aspekta koji ih pali (obično jer su više fokusirani na užitak žene), ali i dalje vole dečke. Ponekad gledamo porniće u kojima nas većina radnje uopće ne zanima, samo nam je uzbudljiv jedan detalj. Možda njega uzbuđuje čin vezanja i htio bi da ga vežeš. Bi li ti to također bio [okidač][0]?

Mislim da je nemoguće da netko tko jako voli bondage nije to već pokazao na jedan način ili na drugi tijekom dvije i pol godine veze. Ljudi koji vole [BDSM][1] najčešće ne mogu u potpunosti postići seksualni užitak ako nema toga, tako da bi sigurno osjetila da nešto nije u redu, čak i ako nije ništa rekao. Osim ako je to čvrsto potiskivao i ključao iznutra, ali sumnjam :sweat_smile:

Prekid je u najmanju ruku prenagla i drastična reakcija. Možeš prvo pričati s njim o tome, ali sam prilično siguran da će ti reći nešto slično tome što sam ti ja rekao :wink:

[0]: https://en.wikipedia.org/wiki/Trauma_trigger
[1]: https://en.wikipedia.org/wiki/BDSM
